---
contentType: prose
---

XVI.

>      Přede mnou tu leží lebka rozpoltěná,  
> oko svaté runy lebky čítá,  
> a má mysl z črtů zapletených  
> živý obraz žití sobě splítá.

>      Onu runu láska vryla, zášť snad tuto,  
> onu blaho, tu snad neštěstí,  
> a zdaž ty, jež činí cesty kratší,  
> stopy přemýšlení nevěstí?

>      Tak jak v paměť obraz mrtvoly se vrývá,  
> ryje mysl v lebku znamení, —  
> vidíš, brachu, moh’s mít lebku hladší,  
> méně jen, ach méně myšlení.
