---
title: LI.
contentType: prose
---

>      Strom květ nese, dokud neuchřadne,  
> lilje voní, dokud neuvadne,  
> hvězda svítí, dokud nezapadne,  
> sopka pálí, dokud nevychladne,  
> sníh se bělí, než se v vodu shlukne, —  
> pěvec zpívá, než mu slabá struna,  
> nebo srdce v úzkých prsou pukne.

>      Blaha dáno, že až k přesycení,  
> strastí dáno, že až k nesnesení,  
> však to přejde, až se ve hrob svinu,  
> vždyť si také jednou odpočinu.  
> Na rozcestí roste pěkné kvítí:  
> „Že nemusí píseň věčně žíti.“
