---
title: XXIV\.
contentType: poetry
---

<section>

>      Posud písně lásky rozkvétají,  
> posud plynou v proudu časovém,  
> chováť láska mnoho neznámého,  
> nevysvětleného v lůně svém.

>      Láska zalétá k nám jak to ptáče  
> z krajů neznámých, jih rodících,  
> písně jeho — zvonků cinkot ranní,  
> k životu novému budících.

>      Co kdy jinoch myslel, děva snila,  
> co kdy nervem chvělo některým,  
> uskutečněno mní v lásky době —  
> chvějeť mocně tělem veškerým.

</section>
