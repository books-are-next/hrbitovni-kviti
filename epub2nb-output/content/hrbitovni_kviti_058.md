---
contentType: prose
---

XLIV.

>      Na vršíku dům stál bláznů, —  
> panna tudy chodila,  
> chytili ji, aby bláznům  
> k vůli leccos rodila.

>      Na stůl si ji posadili,  
> pod sklenici vklopili,  
> aby pěkně přibývala,  
> notně pod ní topili.

>      Panna arci churavěla,  
> panna arci skonala;  
> radost tu však blázni měli,  
> pannou že jim zůstala.

>      Bravo, páni literáti!  
> dejte pozor na ženské,  
> byť i písemnictví pošlo —  
> jen když bude panenské!
