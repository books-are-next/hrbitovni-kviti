---
title: XLVIII.
contentType: prose
---

>      Otce, matku, lásku oželíme,  
> jsou-li pohrobeni zemí svatou,  
> hůř však, dokud trapná nejistota  
> budoucí nám hrozí teprv ztrátou.

>      U matčina lože s bratry stojím,  
> chudák, dlouho nám již postonává,  
> darmo tážem se, zdaž naděje nám,  
> zdaž snad sirotkům nám dokonává.

>      U matčina lože doktor starý,  
> neví nic a moudře hlavou kývá:  
> „Neumře-li, buďte bez starostí,  
> zůstane vám jistě dlouho živa.“
