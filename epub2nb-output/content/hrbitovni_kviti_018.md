---
title: IV\.
contentType: prose
---

>      Nač zde sklonných vrbin u ohradě  
> dóm ten pyšný jesti zbudován?  
> Snad že nový sad na mrtvých sadě  
> národa svěcencům věnován?

>      Ó, ten stan si pýcha zbudovala,  
> tlíti lakota chce pospolu,  
> žene zdi, by čistou zachovala  
> dávno znečištěnou mrtvolu!

>      Však i chudoba ta povždy kletá  
> v smrti věrnou značí rodinu, —  
> hrobník klna v dlouhou šachtu metá  
> zlopověstnou bídnou chudinu.
