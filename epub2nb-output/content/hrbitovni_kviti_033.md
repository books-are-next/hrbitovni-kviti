---
title: XIX\.
contentType: prose
---

>      Jsem-li syn neb cizím Apollinu,  
> to mou mysl lehko nermoutí,  
> aniž úsudek snad pohanlivý  
> někdy čelo moje posmoutí.

>      Jesti, myslím, poesie první  
> podíl každého už dítěte,  
> jeho okem, mysli jeho chůvou,  
> první učitelkou ve světě.

>      A ta milá dáma poesie  
> je jak vůbec všechny dívčiny,  
> věčné nevěrnosti věčně věrná,  
> a když prchne, povždy bez viny.

>      A kdo dívkám věří — stará píseň! —  
> píše „věřím“ v řeku plynoucí,  
> po pavučinách se k nebi souká,  
> v sítě chytá stíny hynoucí.
