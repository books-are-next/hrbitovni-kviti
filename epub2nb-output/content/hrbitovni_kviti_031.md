---
title: XVII\.
contentType: prose
---

>      Neplač, neplač, brachu, nenaříkej,  
> že je záhad v světě k znavení,  
> jenom pít a jíst se pilně zvykej,  
> v hrobě času dost pak k strávení.

>      A až umřeš, budeš zbaven všeho,  
> tělo v prach se moudře rozpadne,  
> a co zde ti bylo záhadného,  
> zůstane ti pak i záhadné.

>      Jakou však tvá mysl píseň hude,  
> zpívá s tebou celý tvůj i čas,  
> která lež tě hnětla, hněsti bude  
> v jiné formě jiné lidi zas.
