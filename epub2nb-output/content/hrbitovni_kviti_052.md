---
title: XXXVIII.
contentType: prose
---

>      Nad rovečkem svírá prkno šedé  
> malou bytost časně zchřadnulou,  
> vůkol věncem zdobí lilje bledé  
> posestřenou lilji zvadnulou.

>      Pozdravení vane matce truhla; —  
> neplač, bouř že květ tvůj sklátila:  
> dechl mráz a jasná vlna ztuhla,  
> než se v řece lidstva zkalila.

>      Anděl nevinnosti krystaly ty sbírá,  
> zahřeje je vlastních prsou v hlubinách,  
> skvějí se, kde sama smrt jen zmírá,  
> perly rosní po nebeských květinách.
