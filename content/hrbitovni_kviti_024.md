---
title: X\.
contentType: poetry
---

<section>

>      Tichý růvek leží pozapadlý,  
> vůkol země suchá juž se zbořila:  
> dávno rakev spadla na trup zvadlý,  
> dávno země trup ten v popel změnila.

>      Oj, tu hádě na tré rozdělené —  
> zdrhlé věčnosti znak v zem se potácí;  
> tu zas dřevo kříže opuchřené  
> divže mrtvých juž se dechem neskácí.

>      Splítej lýkem hebkým kvítí ladné, —  
> sotva pouvážeš, kvítka zpráchněla —  
> Věčnost! Víra! — Věnec zdaž nezvadne,  
> kterýž spletla nám zde ruka umělá?

>      Souhvězdí nás vede jedno luzné  
> po života různolící planině;  
> blahýʼs, poutče! bludičky co svůzné  
> konečně-li s tebou v jámě nezhyne.

</section>
