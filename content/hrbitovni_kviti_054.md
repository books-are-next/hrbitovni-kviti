---
title: XL\.
contentType: poetry
---

<section>

>      Humor jesti kvítko stobarevné,  
> vzejde v krušných dobách lidstva žití,  
> tak jak podle krásné báje vzešlo  
> z krve, ze slz páně pestré kvítí.

>      Krásná doba, dokud humor nebyl!  
> Nestávalo touhy ani smutku,  
> neb kde smích se hledá, výsměch líhne,  
> musel žal dřív být a chyba v skutku.

>      Humor jesti rosou lidstva žízni, —  
> nesmějíť se jenom šílení!  
> Často výsměch chybu ponapravil,  
> často udusil vtip kvílení.

</section>
