---
title: XXXII\.
contentType: prose
---

>      V krásném vodojemu vlnky  
> obraz hvězdný houpají,  
> po trávníčku lehké nožky  
> každé noci stoupají.

>      — Doňo Anno, doňo krásná,  
> což ty vlny šeptají?  
> Zdaž se po manželi starém,  
> krásná doňo, neptají? —

>      „Kmetovi již třeba spánku,  
> aby mnohý dožil den, —  
> mladá jsem a nepokojný  
> mám já ještě v noci sen.

>      Bych mu nerušila spánek,  
> pudí mne to z lože ven,  
> a don Fernan, krásný, mladý,  
> ten má se mnou stejný sen!“
