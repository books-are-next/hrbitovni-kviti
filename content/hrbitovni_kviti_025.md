---
contentType: prose
---

XI.

>      Na hřbitově drobné hoše  
> za maminkou prozpěvuje,  
> bezstarostně po náhrobcích  
> lehkou nohou poskakuje.

>      „Ó, zlé dítě! slezeš dolů?!  
> Nech ty v pánu dřímající,  
> ať nepřijdou v noci k loži  
> dusiti tě nebožtíci!“

>      Hoše slouchá poděšené,  
> bázlivě se vůkol zhlíží,  
> po trávníku opatrně  
> za maminkou dál se plíží. —

>      Pověry ty lidu svaté,  
> jsou to myslí pouhé vidy?  
> Či snad uctivost to k zašlým? —  
> Nebo pocit vlastní bídy?
