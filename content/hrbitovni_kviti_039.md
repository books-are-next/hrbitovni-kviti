---
title: XXV\.
contentType: prose
---

>      Lehko nyní zamilovanému;  
> co se chuďas dříve navzdychal,  
> a než rýmy svedl přece k čemu,  
> jako kovář ohně nadmýchal!

>      Otcové nám dávno přezpívali  
> lásku všelikým už způsobem,  
> a ty písně pěkně napísali,  
> než se seznámili se hrobem.

>      Synu, kdy pocítíš lásky tísně,  
> nepotřebně ohně nedmýchej,  
> čti jen otců přecitlivé písně,  
> a k těm písním sobě povzdychej.
