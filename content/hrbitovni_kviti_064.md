---
title: L.
contentType: prose
---

>      Milost! — Můž-li slavík jemný mnohým  
> krásnějšího slova zapěti?  
> Může-li však noční šedá sova  
> hrůznějšího také úpěti? — —

>      Strom bych žití svého v zemi vsadil,  
> krví vřelou denně zalíval,  
> tlukotem ho srdce okopával,  
> aby s časem stejně prospíval.

>      A kdy prsou hrany vyzvánějí,  
> že jsem smrt si pracně vydobyl,  
> ze stromu bych sestárlého sobě  
> motyku a prkna vyrobil.

>      Motykou a prkny připravil si  
> jámu, lůžko, jež mne pohostí,  
> ó, kéž vichr jámu sám zavaje! —  
> jiných žádných nechci milostí.
