---
title: XXXI\.
contentType: prose
---

>      Krásný obraz manželů dvou svorných!  
> Jak dvě vrby v jedné vlně obraz svorně koupají,  
> stejnou rosu pijí, v stejném slunci žijí,  
> v stejném vánku lístky lehké houpají.

>      Jsou jak lilje dvě na jednom keři:  
> stejně pučí, stejně kvetou, stejně stářím klesají,  
> ve své sněhobílé barvě lesky  
> barev duhových všech chovají.

>      Teskno však, kde dvojspřež divá táhne,  
> jeden líně jde a druhý skáče,  
> jeden vpravo, druhý vlevo tíhne,  
> jeden zpívá si, kdy druhý pláče.
